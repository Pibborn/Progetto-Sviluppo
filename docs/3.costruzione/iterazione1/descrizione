- una breve descrizione di come vedete il meccanismo a sfide (come se doveste “vendere” 
il prodotto a degli utenti e voleste spiegar loro come funzionerà e perché voi credete che sia una buona soluzione)

Le sfide in "a-cryptohelper" sono organizzate in 3 livelli di difficoltà: facile, normale e difficile. 
In "facile", potrai aiutarti con la conoscenza della lingua e dei caratteri speciali all'interno del testo
che vuoi decifrare, così come del mittente e del destinatario.
In "normale", tutte queste informazioni non ti saranno note. Ma non temere! Il software ti fornirà se possibile un 
messaggio i cui interlocutori già conosci, avendo decifrato altre loro conversazioni. Forse la conoscenza
delle loro abitudini in fatto di crittografia potrebbe aiutarti nel tuo obiettivo...
In "difficile", avrai accesso alla sfida più complessa e più stimolante. Prova a ricostruire un messaggio
casuale, appositamente scelto per te che vuoi scoprire i tuoi limiti!
Inoltre, ogni giorno il sistema sceglierà un brano complesso da decifrare. Tenta di scoprirne il significato!
Se vi riesci, invia la tua soluzione! Ti verrà assegnato un punteggio in base a quanto ti sei avvicinato alla verità,
e a quanti tentativi ti sono stati necessari. Se alla fine della giornata il tuo punteggio risulterà tra i più alti,
avrai la possibilità di scegliere il prossimo messaggio che vuoi decifrare! Questo potrebbe aiutarti se
due utenti particolarmente attenti e il loro stile di cifratura ti stanno dando del filo da torcere...

Il nostro meccanismo di sfide invoglia gli utenti a lavorare in modo costante e via via più raffinato.
Gli analisti in erba vorranno fare pratica con il livello "facile", in modo da impratichirsi con il software
e costruire un "pool" di messaggi risolti. Questo tornerà loro comodo quando affronteranno il livello "normale": 
avendo la possibilità di utilizzare i messaggi già risolti come punto di partenza per decifrarne altri,
noteranno che possono decifrare interi scambi tra utenti, nel caso quelli non abbiano mai cambiato
sistema di cifratura. Ma essendo il nostro software contemporaneamente un piccolo client per la messaggistica
e uno strumento per il supporto alla decifratura di tali messaggi, saranno gli utenti stessi a variare
più spesso i loro sistemi di cifratura, fatta questa scoperta. Questo migliorerà anche le loro abitudini in merito alla sicurezza
informatica in generale. Una volta esperti, possono affrontare il livello "difficile", in cui non hanno più punti
di riferimento. In questa difficoltà vengono scartati i messaggi in sistema di cifratura "di cesare", in quanto
banali da decifrare in modo "astratto".
